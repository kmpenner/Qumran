11Q5 18:1       לטובים נפשתכמה ולתמימים לפאר עליון.   החבירו יחד
11Q5 18:2       להודיע ישעו ואל תתעצלו להודיע עוזו ותפארתו
11Q5 18:3       לכול פותאים.   כי להודיע כבוד יהוה נתנה חוכמה ולספר
11Q5 18:4       רוב מעשיו נודעה לאדם להודיע לפותאים עוזו
11Q5 18:5       להשכיל לחסרי לבב גדולתו הרחוקים מפתחיה
11Q5 18:6       הנדחים {{◌◌◌◌}} ממבואיה.   כי עליון הואה אדון
11Q5 18:7       יעקוב ותפארתו על כול מעשיו.   ואדם מפאר עליון
11Q5 18:8       ירצה כמגיש מנחה כמקריב עתודים ובני בקר
11Q5 18:9       כמדשן מזבח ברוב עולות כקטורת {{ר֯י֯ח֯}} ניחוח מיד
11Q5 18:10       צדיקים.   מפתחי צדיקים נשמע קולה ומקהל חסידים
11Q5 18:11       זמרתה.   על אוכלםה בשבע נאמרה ועל שתותמה בחבר
11Q5 18:12       יחדיו שיחתם בתורת עליון אמריהמה להודיע עוזו.
11Q5 18:13       כמה רחקה מרשעים אמרה מכול זדים לדעתה.   הנה
11Q5 18:14       עיני יהוה על טובים תחמל.   ועל מפאריו יגדל חסדו
11Q5 18:15       מעת רעה יציל נפש[ם.   ברכו את] יהוה גואל עני מיד
11Q5 18:16       ז֯ר֯[ים ומצי]ל [תמימים מיד רשעים מקים קרן מיע]ק֯ו֯ב֯ ו̇שופט.
11Q5 19:1       כי לוא רמה תודה לכה ולוא תספר חסדכה תולעה.
11Q5 19:2       חי חי יודה לכה יודו לכה כול מוטטי רגל בהודיעכה
11Q5 19:3       חסדכה להמה וצדקתכה תשכילם.   כי בידכה נפש כול
11Q5 19:4       חי נשמת כול בשר אתה נתתה.   עשה עמנו יהוה
11Q5 19:5       כטובכה כרוב רחמיכה וכרוב צדקותיכה.   שמע
11Q5 19:6       יהוה בקול אוהבי שמו ולוא עזב חסדו מהםה.
11Q5 19:7       ברוך יהוה עושה צדקות מעטר חסידיו
11Q5 19:8       חסד ורחמים.   שאגה נפשי להלל ^את^ שמכה להודות ברנה
11Q5 19:9       חסדיכה להגיד אמונתכה לתהלתכה אין חקר.   למות
11Q5 19:10       הייתי בחטאי ועוונותי לשאול מכרוני ותצילני
11Q5 19:11       יהוה כרוב רחמיכה וכרוב צדקותיכה.   גם אני את
11Q5 19:12       שמכה אהבתי ובצלכה חסיתי.   בזוכרי עוזכה יתקף
11Q5 19:13       לבי ועל חסדיכה אני נסמכתי.   סלחה יהוה לחטאתי
11Q5 19:14       וטהרני מעווני.   רוח אמונה ודעת חונני אל אתקלה
11Q5 19:15       בעווה.   אל תשלט בי שטן ורוח טמאה מכאוב ויצר
11Q5 19:16       רע אל ירשו בעצמי.   כי אתה יהוה שבחי ולכה קויתי
11Q5 19:17       כול היום.   ישמ֯חו אחי עמי ובית אבי השוממים בחונכה
11Q5 19:18       ◌◌◌[ -- ]◌לם אשמחה בכה.
11Q5 21:11       אני נער בטרם תעיתי ובקשתיה.   באה לי בתרה ועד
11Q5 21:12       סופה אדורשנה.   גם גרע נץ בבשול ענבים ישמחו לב
11Q5 21:13       דרכה רגלי במישור כי מנעורי ידעתיה.   הטיתי כמעט
11Q5 21:14       אוזני והרבה מצאתי לקח.   ועלה היתה לי למלמדי אתן
11Q5 21:15       הודי.   זמותי ואשחקה קנאתי בטוב ולוא אשוב.   חריתי
11Q5 21:16       נפשי בה ופני לוא השי֯ב֯ותי.   טרתי נפשי בה וברומיה לוא
11Q5 21:17       אשלה.   ידי פת֯ח֯[תי -- ו]מערמיה אתבונן כפי הברותי אל ?.
11Q5 22:1       שכרכם בעתו.   〚 〛 אזכירך לברכה ציון בכול מודי
11Q5 22:2       אני אהבתיך ברוך לעולמים זכרך.   גדולה תקותך ציון ושלום
11Q5 22:3       ותוחלת ישועתך לבוא.   דור ודור ידורו בך ודורות חסידים
11Q5 22:4       תפארתך המתאוים ליום ישעך וישישו ברוב כבודך.   זיז
11Q5 22:5       כבודך יינקו וברחובות תפארתך יעכסו.   חסדי נביאיך
11Q5 22:6       תזכורי ובמעשי חסידיך תתפארי.   טהר חמס מגוך שקר
11Q5 22:7       ועול נכרתו ממך.   יגילו בניך בקרבך וידידיך אליך נלוו.
11Q5 22:8       כמה קוו לישועתך ויתאבלו עליך תמיך.   לוא תובד תקותך
11Q5 22:9       ציון ולוא תשכח תוחלתך.   מי זה אבד צדק או מי זה מלט
11Q5 22:10       בעולו.   נבחן אדם כדרכו א{{נ֯}}יש כמעשיו ישתלם.   סביב נכרתו
11Q5 22:11       צריך ציון ויתפזרו כול משנאיך.   ערבה באף תשבחתך ציון
11Q5 22:12       מעלה לכול תבל.   פעמים רבות אזכירך לברכה בכול לבבי אברכך.
11Q5 22:13       צדק עולמים תשיגי וברכות נכבדים תקבלי.   קחי חזון
11Q5 22:14       דובר עליך וחלמות נביאים תתבעך.   רומי ורחבי ציון
11Q5 22:15       שבחי עליון פודך תשמח נפשי בכבודך.
11Q5 24:3       יהוה קראתי אליכה הקשיבה אלי.   פרשתי כפי
11Q5 24:4       למעון קודשכה.   הט אוזנכה ותן לי את שאלתי ובקשתי
11Q5 24:5       אל תמנע ממני.   בנה נפשי ואל תמגרה ואל תפרע לפני
11Q5 24:6       רשעים.   גמולי הרע ישיב ממני דין האמת.   יהוה
11Q5 24:7       אל תשפטני כחטאתי כי לוא יצדק לפניכה כול חי.
11Q5 24:8       הבינני יהוה בתורתכה ואת משפטיכה למדני
11Q5 24:9       וישמעו רבים מעשיכה ועמים יהדרו את כבודכה.
11Q5 24:10       זכורני ואל תשכחני ואל תביאני בקשות ממני.
11Q5 24:11       חטאת נעורי הרחק ממני ופשעי אל יזכרו לי.
11Q5 24:12       טהרני יהוה מנגע רע ואל יוסף לשוב אלי.   יבש
11Q5 24:13       ש^ו^רשיו ממני ואל ינצו ע[ל]יו בי.   כבוד אתה יהוה
11Q5 24:14       על כן שאלתי מלפניכה שלמה.   למי אזעקה ויתן לי
11Q5 24:15       ובני אדם מה יוסיף אומ[צם] מ֯לפ֯[נ]יכה יהוה מבטחי.
11Q5 24:16       קראתי יהוה ויענני [וירפא את] שבר לבי.   נמתי
11Q5 24:17       [ואי]שנה חלמתי גם [הקיצותי.   סמכתני יהוה הוכה לבי ואקרא יהו]ה.
11Q5 26:9       גדול וקדוש יהוה קדוש קדושים לדור ודור.   לפניו הדר
11Q5 26:10       ילך ואחריו המון מים רבים.   חסד ואמת סביב פניו אמת
11Q5 26:11       ומשפט וצדק מכון כסאו.   מבדיל אור מאפלה שחר הכין בדעת
11Q5 26:12       לבו.   אזראו כול מלאכיו וירננו כי {{ה֯}}הראם את אשר לוא ידעו
11Q5 26:13       מעטר הרים תנובות 〚 〛 {{ו֯}}אוכל טוב לכול חי.   ברוך עושה
11Q5 26:14       ארץ בכוחו מכין תבל בחוכמתו.   בתבונתו נטה שמים ויוצא
11Q5 26:15       [רוח] מאו[צרותיו.   ברקים למט]ר̇ עשה ויעל נ̇שיא̇[ים מ]ק̇צ̇ה.
11Q5 27:2       〚 〛 ויהי דויד בן ישי חכם ואור כאור השמש ^ו^סופר
11Q5 27:3       〚 〛 ונבון ותמים בכול דרכיו לפני אל ואנשים.   ויתן
11Q5 27:4       〚 〛 לו יהוה רוח נבונה ואורה.   ויכתוב תהלים
11Q5 27:5       שלושת אלפים ושש מאות ושיר לשורר לפני המזבח על עולת
11Q5 27:6       התמיד לכול יום ויום לכול ימי השנה ארבעה וששים ושלוש
11Q5 27:7       מאות ולקורבן השבתות שנים וחמשים שיר ולקורבן ראשי
11Q5 27:8       החודשים ולכול ימי המועדות ולים הכפורים שלושים שיר.
11Q5 27:9       ויהי כול השיר אשר דבר ששה ואבעים וארבע מאות ושיר
11Q5 27:10        לנגן על הפגו֯עים ארבעה.   ויהי הכול ארבעת אלפים וחמשים.
11Q5 27:11       כול אלה דבר כנבואה אשר נתן לו מלפני העליון.
11Q5 28:3       הללויה לדויד בן ישי קטן הייתי מ^ן^אחי וצעיר מבני אבי וישימני
11Q5 28:4       רועה לצונו ומושל בגדיותיו.   ידי עשו עוגב ואצבעותי כנור
11Q5 28:5       ואשימה ליהוה כבוד.   אמרתי אני בנפשי ההרים לוא יעידו
11Q5 28:6       לו והגבעות לוא יגידו.   עלו֯ העצים את דברי֯ והצואן את מעשי֯.
11Q5 28:7       כי מי יגיד ומי ידבר ומי יספר את מעשי֯ אדון.   הכול ראה {{ו֯}}אלוה
11Q5 28:8       הכול הוא שמע והוא האזין.   שלח נביאו למושחני את שמואל
11Q5 28:9       לגדלני.   יצאו אחי לקראתו יפי התור ויפי המראה הגבהים בקומתם
11Q5 28:10       היפים בשערם לוא בחר יהוה אלוהים בם.   וישלח ויקחני
11Q5 28:11       מאחר הצואן וימשחני בשמן הקודש.   וישימני נגיד לעמו ^ומושל^ בבני
11Q5 28:12       בריתו.   〚 〛
11Q5 28:13       תחלת גב[ו]ר̇ה ל[דוי]ד משמשחו נביא אלוהים.   אזי ר̇א֯[י]תי פלשתי
11Q5 28:14       מחרף ממ̇[ערכות הפלשתים -- ] אנוכי [ -- ] את [ -- ].
