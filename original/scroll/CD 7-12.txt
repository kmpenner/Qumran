CD 7:1       אחיהו ולא ימעל איש בשאר בשרו.   להזיר מן הזונות
CD 7:2       כמשפט להוכיח איש את אחיהו כמצוה ולא לנטור
CD 7:3       מיום ליום ולהבדל מכל הטמאות כמשפטם.   ולא ישקץ
CD 7:4       איש את רוח קדשיו כאשר הבדיל אל להם.   כל המתהלכים
CD 7:5       באלה בתמים קדש על פי כל יסורו ברית אל נאמנות להם
CD 7:6       לחיותם אלף דור.   〚 〛 ואם מחנות ישבו כסרך הארץ ולקחו
CD 7:7       נשים והולידו בנים והתהלכו על פי התורה 〚 〛 וכמשפט
CD 7:8       היסורים כסרך התורה כאשר אמר בין איש לאשתו ובין אב
CD 7:9       לבנו.   וכל המואסים בפקד אל את הארץ להשיב גמול רשעים
CD 7:10       עליהם בבוא הדבר אשר כתוב בדברי ישעיה בן אמוץ הנביא
CD 7:11       אשר אמר יבוא עליך ועל עמך ועל בית אביך ימים אשר <לא>
CD 7:12       באו מיום סור אפרים מעל יהודה.   בהפרד שני בתי ישראל
CD 7:13       שר אפרים מעל יהודה.   וכל הנסוגים ה^ו̇^סגרו לחרב והמחזיקים
CD 7:14       נמלטו לארץ צפון.   〚 〛 כאשר אמר והגליתי את סכות מלככם
CD 7:15       ואת כיון צלמיכם מאהלי דמשק.   〚 〛 ספרי התורה הם סוכת
CD 7:16       המלך כאשר אמר והקימותי את סוכת דוד הנופלת.   〚 〛 המלך
CD 7:17       הוא <נשיא> הקהל.   {וכיני̇י הצלמים} וכיון הצלמים הם ספרי הנביאים
CD 7:18       אשר בזה ישראל את דבריהם.   〚 〛 והכוכב הוא דורש התורה
CD 7:19       הבא דמשק כאשר כתוב דרך כוכב מיעקב וקם שבט
CD 7:20       מישראל.   השבט הוא נשיא כל העדה ובעמדו וקרקר
CD 7:21       את כל בני שת.   אלה מלטו בקץ הפקודה הראשון
CD 8:1       והנסוגים הסגירו לחרב.   וכן משפט כל באי̇ בריתו אשר
CD 8:2       לא יחזיקו באלה לפוקדם לכלה ביד בליעל הוא היום
CD 8:3       אשר יפקד אל.   היו שרי יהודה אשר תשפוך עליהם העברה
CD 8:4       כי יחלו למרפא {וידקמום} <וידבק מום> כל מורדים מאשר לא סרו מדרך
CD 8:5       בוגדים ויתגוללו בדרכי זונות ובהון רשעה ונקום וניטור
CD 8:6       איש לאחיו ושנוא איש את רעהו.   ויתעלמו איש בשאר בשרו
CD 8:7       ויגשו לזמה ויתגברו להו̇ן ולבצע ויעשו איש הישר בעיניו.
CD 8:8       ויבחרו איש בשרירות לבו ולא נזרו מעם.   ויפרעו ביד רמה
CD 8:9       ללכת בדרך רשעים אשר אמר אל עליהם חמת תנינים יינם
CD 8:10       וראש פתנים אכזר.   〚 〛 התנינים הם מלכי העמים 〚 〛 ויינם הוא
CD 8:11       דרכיהם וראש הפתנים הוא ראש מלכי יון הבא לעשות
CD 8:12       בהם נקמה.   ובכל אלה לא הבינו בוני החי̇ץ וטחי התפל כי
CD 8:13       ש̇ו̇ק̇ל רוח ומטיף כזב הטיף להם אשר חרה אף אל בכל עדתו.
CD 8:14       ואשר אמר משה לא בצדקתך ובישר לבבך אתה בא לרשת
CD 8:15       את הגוים האלה כי מאהבתו את אבות<<י>>ך ומשמרו את השבועה.
CD 8:16       וכן המשפט לשבי ישראל סרו מדרך העם באהבת אל את
CD 8:17       הראשנים אשר היעירו אחריו אהב את הבאים אחריהם כי להם
CD 8:18       ברית האבות.   〚 〛 {ובשונאי̇} <ובשונאו> את בוני החי̇ץ חרה אפו 〚 〛 וכמשפט
CD 8:19       הזה לכל המואס במצות אל ויעזבם ויפנו בשרירות לבם.
CD 8:20       〚 〛 הוא הדבר אשר אמר ירמיהו לברוך בן נרייה ואלישע
CD 8:21       לגחזי נער̇ו.   〚 〛 כל האנשים אשר באו בברית החדשה בארץ דמש̇ק.
CD 9:1       כל אדם אשר יחרים אדם מאדם בחוקי הגוים להמית הוא.
CD 9:2       ואשר אמר לא תקום ולא תטור את בני̇ עמך וכל איש {מביאו̇} <מבאי>
CD 9:3       הברית אשר י̇ביא על ר̇עהו דבר אשר לא בהוכח לפני עדים
CD 9:4       והביאו בחרון אפו או ספר לזקניו להבזותו נוקם הוא ונוטר.
CD 9:5       〚 〛 ואין כתוב כי אם נוקם הוא לצריו ונוטר הוא לאויביו.
CD 9:6       אם החריש לו מיום ליום ובחרון אפו בו דבר בו בדבר מות
CD 9:7       ענה בו יען אשר לא הקים את מצות אל אשר אמר לו הוכח
CD 9:8       תוכיח את רעיך ולא תשא עליו חטא.   〚 〛 על השבועה אשר
CD 9:9       אמר לא תושיעך ידך לך.   איש אשר ישביע על פני השדה
CD 9:10       אשר לא {לפנים} <לפני> השפטים או מאמרם הושיע ידו לו.   וכל האובד
CD 9:11       ולא נודע מי גנבו ממאד המחנה אשר גנב בו ישביע בעליו
CD 9:12       בשבועת האלה.   והשומע אם יודע הוא ולא יגיד ואשם.
CD 9:13       〚 〛 כל אשם מושב אשר אין בעלים {והתורה} <והתודה> המישב לכהן
CD 9:14       והיה לו לבד מאיל האשם.   〚 〛 {{וכל}} וכן כל אבדה נמ̇צ̇את ואין
CD 9:15       לה בעלים והיתה לכהנים כי לא ידע מוצאיה את משפטה.
CD 9:16       אם לא נמצא לה בעלים הם ישמרו.   〚 〛 כל דבר אשר ימעל
CD 9:17       איש בתורה וראה רעיהו והוא אחד אם דבר מות הוא וידיעהו
CD 9:18       לעיניו בהוכיח למבקר והמבקר יכתבהו בידו עד עשותו
CD 9:19       עוד לפני אחד ושב והודיע למבקר.   אם ישוב וניתפש לפני
CD 9:20       אחד שלם משפטו.   〚 〛 ואם שנים הם והם מעידים על
CD 9:21       דבר {אחר} <אחד> והובדל האיש מן הטהרה לבד 〚 〛 אם נאמנים
CD 9:22       הם וביום ראות האיש יודיעה למבקר.   ועל̇ ההון יק̇בלו שני
CD 9:23       עידים נאמנים 〚 〛 ועל אחד להבדיל הטהרה.   ואל יקוב̇ל
CD 10:1       עי̇ד לשופטים להמית על פיהו אשר לא מלאו ימיו לעבור
CD 10:2       על הפקודים ירא את אל.   〚 〛 אל יאמן איש על רעהו
CD 10:3       לעד עובר דבר מן המצוה ביד רמה עד זכו לשוב.
CD 10:4       〚 〛 וזה סרך לשפטי העדה.   עד עשרה אנשים ברורים
CD 10:5       מן העדה לפי העת ארבעה למטה לוי ואהרן ומישראל
CD 10:6       ששה מבוננים בספר ההגי̇ וביסודי הברית מבני חמשה
CD 10:7       ועשרים שנה עד בני ששים שנה.   ואל יתיצב עוד מבן
CD 10:8       ששים שנה ומעלה לשפוט את העדה כי במעל האדם
CD 10:9       מעטו ימו ובחרון אף אל ביושבי הארץ אמר̇ לסור את
CD 10:10       דעתם עד לא ישלימו את ימיהם.   על הטהר במים.   אל
CD 10:11       ירחץ איש במים צואים ומעוטים מדי מרעיל איש.
CD 10:12       〚 〛 אל יטהר בם כלי וכל גבא בסלע אשר אין בו די
CD 10:13       מרעיל אשר נגע בו הטמא וטמא מימיו במימי הכלי.
CD 10:14       על הש[ב]ת לשמרה כמשפטה.   〚 〛 אל יעש איש ביום
CD 10:15       {{מל̇}} השישי מלאכה מן העת אשר יהיה גלגל השמש
CD 10:16       רחוק מן השער מלואו.   כי הוא אשר אמר שמור את
CD 10:17       יום השבת לקדשו.   וביום השבת אל ידבר איש דבר
CD 10:18       נבל ורק.   אל ישה ברעהו כל.   אל ישפוט̇ על הון ובצע.
CD 10:19       אל ידבר בדברי המלאכה והעבודה לעשות למשכים.
CD 10:20       〚 〛 אל יתהלך איש בשדה לעשות את עבודת חפצו
CD 10:21       השבת.   אל יתהלך חוץ לעירו {{א̇}} על אלף באמה.
CD 10:22       〚 〛 אל יאכל איש ביום השבת כי אם המוכן.   ומן האובד
CD 10:23       ב̇ש̇ד̇ה 〚 〛 ואל יאכל ואל ישתה כי אם היה במחנה.
CD 11:1       בדרך וירד לרחוץ ישתה על ע̇ומדו 〚 〛 ואל ישאב אל
CD 11:2       כל כל<י>.   אל ישלח את בן הנכר לעשות את חפצו ביום השבת.
CD 11:3       〚 〛 אל יקח איש עליו בגדים צואים או מובאים בגז כי אם
CD 11:4       כו̇בסו במים או שופים בלבונה.   〚 〛 אל יתערב איש מרצונו
CD 11:5       בשבת.   〚 〛 אל ילך איש אחר הבהמה לרעותה חוץ מעירו כי
CD 11:6       אם אלפים באמה.   〚 〛 אל ירם את ידו להכותה באגרוף 〚 〛 אם
CD 11:7       סוררת היא אל יוציאה מביתו.   〚 〛 אל יוציא איש מן הבית
CD 11:8       לחוץ ומן החוץ אל בית.   ואם בסוכה יהיה אל יוצא ממנה
CD 11:9       ואל יבא אליה.   אל פתח כלי טוח בשבת.   〚 〛 אל ישא איש
CD 11:10       עליו סמנים לצאת {ולביא} <ולבוא> בשבת.   〚 〛 אל יטול בבית מושבת
CD 11:11       סלע ועפר.   〚 〛 אל ישא האומן את היונק לצאת ולבוא בשבת.
CD 11:12       〚 〛 אל ימרא איש את עבדו ואת אמתו ואת שוכרו בשבת
CD 11:13       {{אל}} אל יילד איש בהמה ביום השבת.   〚 〛 ואם {תפיל} <תפול> אל בור
CD 11:14       ואל פחת אל יקימה בשבת.   〚 〛 אל {ישבית̇} <ישבות> א̇י̇ש ב̇מקום קרוב
CD 11:15       לגוים בשבת.   〚 〛 אל יחל איש את השבת על הון ובצע בשבת.
CD 11:16       〚 〛 וכל נפש אדם אשר תפול אל {{מי̇ם̇}} מקום מים ואל מקום
CD 11:17       אל יעלה איש בסולם וחבל וכלי.   〚 〛 אל יע̇ל איש למזבח ב̇שבת
CD 11:18       כי אם עולת השבת כי כן כתוב מלבד שבתותיכם.   〚 〛 אל ישלח
CD 11:19       איש למזבח עולה ומנחה ולבונה ועץ ביד איש טמא באחת
CD 11:20       מן הטמאות להרשותו לטמא את המזבח.   כי כתוב זבח
CD 11:21       רשעים תועבה ות̇פלת צדקם כמנחת רצון.   וכל הבא אל
CD 11:22       בית השתחות אל יבא טמא כבוס.   ובהרע חצוצרות הקהל
CD 11:23       יתקדם או יתאחר ולא ישביתו את העב̇ו̇דה̇ כולה.   ה֯ש֯ב֯ת̇
CD 12:1       קודש הוא.   〚 〛 אל ישכב איש עם אשה בעיר המקדש לטמא
CD 12:2       את עיר המקדש בנדתם.   〚 〛 כל ^איש^ אשר ימשלו בו רוחות בליעל
CD 12:3       ודבר סרה כמשפט האוב והידעוני ישפט.   וכל אשר יתעה
CD 12:4       לחלל את השבת ואת המועדות לא יומת כי על בני האדם
CD 12:5       משמרו.   ואם ירפא ממנה ושמרוהו עד שבע שנים ואחר
CD 12:6       י̇בו̇א אל הקהל.   〚 〛 אל ישלח את ידו לשפוך דם לאיש מן הג̇ו̇י̇ם̇
CD 12:7       בעבור הון ובצע.   〚 〛 וגם אל ישא מהונם כל בעבור אשר לא
CD 12:8       יגדפו כי אם בעצת חבור ישראל.   〚 〛 אל ימכר איש בהמה
CD 12:9       ועוף טהורים לגוים בעבור אשר לא יזבחום.   〚 〛 ומגורנו
CD 12:10       ומגתו אל ימכר להם בכל מאדו.   ואת עבדו ואת אמתו אל ימכור
CD 12:11       להם אשר באו עמו בברית אברהם.   〚 〛 אל ישקץ איש את נפשו
CD 12:12       בכל ה̇חיה והרמש לאכל מהם מעגלי הדבורים עד כל נפש
CD 12:13       החיה אשר תרמוש במים.   והדגים אל יאכלו כי אם נקרעו
CD 12:14       חיים ונשפ֯ך ד̇מ̇ם̇.   וכל החגבים במיניהם יבאו באש או במים
CD 12:15       עד הם חיי̇ם֯ כי̇ ה̇וא משפט בריאתם.   〚 〛 וכל העצים והאבנים
CD 12:16       והעפר אשר יגואלו בטמאת האדם לגאולי שמן בהם כפי
CD 12:17       טמאת̇ם יטמא הנ̇[ו]גע בם.   〚 〛 וכל כלי {{מסמר}} מסמר או יתד בכו̇תל
CD 12:18       אשר יהיו עם המת בבית וטמאו בטמאת אחד כלי מעשה.
CD 12:19       〚 〛 סרך מושב ערי ישראל.   על המשפטים ה̇אלה להבדיל בין
CD 12:20       הטמא לטהור ולהודיע בין הקודש לחול.   〚 〛 ואלה החקים
CD 12:21       למשכיל להתהלך בם עם כל חי למשפט ע̇ת̇ ועת.   וכמשפט
CD 12:22       הז̇ה יתהלכו זרע ישראל ולא יוארו.   〚 〛 ו̇ז̇ה סרך מושב
CD 12:23       ה֯מח֯[נו]ת֯ ה֯מ̇תהלכ̇י̇ם̇ ב̇א̇לה בקץ הרשעה עד עמוד {משוח} <משיח> אהר̇ן