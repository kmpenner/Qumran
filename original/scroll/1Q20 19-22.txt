1Q20 19:6       ◌◌◌[ -- ]◌◌◌[ -- ]◌◌◌
1Q20 19:7       ◌◌◌[ -- ובנית תמן מדבח]א֯ ו̇קרית תמן ב[שם ]א̇ל[הא] ואמרת א֯נתה הוא
1Q20 19:8       א֯ל[הי א]ל[ה ע]ל[מיא] ◌◌◌[ -- ]◌◌◌ עד כען לא֯ ד֯ב֯קתה לטורא קדישא ונגדת
1Q20 19:9       ל◌◌◌ והוית אזל לדרומא̇ ◌◌◌ ו̇אתי̇ת̇ עד די דב̇קת̇ לחב̇רון.   ו̇ל[ה זמנא] א̇ת̇ב̇[נ]יאת חברון ויתבת
1Q20 19:10       [תרתין שנין ת]מ̇ן̇.   〚 〛 והוא כפנא בארעא ד̇א כ̇ו̇לא̇ ושמעת די ע[בו]ר֯א ה֯[וא] במצרין ונג̇דת
1Q20 19:11       ל̇[מעל] לאר̇ע̇ מ̇צרין [ -- ]◌◌◌[ -- עד די דבק]ת לכ̇רמונא נהרא חד מן
1Q20 19:12       רא֯ש֯י֯ נ̇ה̇ר֯א֯ ◌◌◌[ -- ]עד כען אנחנא בגו א֯ר֯ע֯נ֯א֯.   [וח]לפת שבעת ראשי נהרא דן די
1Q20 19:13       ◌◌◌[ -- ]א כען חלפנא א̇ר̇ענא ועלנא לארע בנ̇י חם לארע מצרין.
1Q20 19:14       〚 〛 וחלמת אנה אברם חלם בלילה מעלי לאר̇ע̇ מ̇צ̇ר֯י֯ן וחזית בחלמי֯ [וה]א ארז חד ותמרא
1Q20 19:15       כח̇דא צמ[חו] מן ש֯ר֯[ש חד] ובני אנוש אתו ובעון למק̇ץ ולמ̇עקר ל[א]ר̇זא ולמ̇ש̇ב̇ק̇ ת̇מ̇ר̇^ת^א בלחודיהה.
1Q20 19:16       ואכליאת תמרתא ואמרת אל תקוצ̇ו̇ ל[א]רזא ארי תרינא מן שרש [ח]ד֯ צ֯מ֯ח֯[נ]א ושביק ארזא בטלל תמרתא
1Q20 19:17       ולא [אתקץ].   〚 〛 ואת̇עירת בליליא מן שנתי ואמרת לשרי אנתתי חלם
1Q20 19:18       חלמת [אנה וא]דחל [מן] ח֯למ̇א֯ דן.   ואמרת לי א̇שתעי לי חלמך ואנדע.   ושרית לאשתעיא לה חלמא דן
1Q20 19:19       [וחוית] ל[ה פשר] חלמא [דן ו]אמ[רת] ◌◌◌ די יבעון למקטלני ולכי למשבק.   [ב]ר̇ם דא כול טבותא
1Q20 19:20       [די תעבדין עמי] בכול א֯ת֯ר֯ די [נהך לה אמרי] עלי די אחי הוא.   ואחי בטליכי ותפלט̇ נפשי בדיליכי
1Q20 19:21       [ -- יבעון] לאע[ד]יותכי מני ולמקטלני.   ובכת שרי ע̇ל מ̇לי בליליא דן
1Q20 19:22       [ -- ]◌◌◌[ -- ] ופרעו צ[ען -- ] שרי למפ̇נה לצען
1Q20 19:23       [עמי והסתמרת י]ת̇ירא בנפשה די לא יחזנה כול [אנש חמש שני]ן.   ולסוף חמש שניא אלן
1Q20 19:24       [ -- אתו] תלתת גברין מן רברבי מצרי[ן -- ] די פרע[ו] צע[ן].   על מל[י] ועל אנתתי והווא יהבין
1Q20 19:25       [לי מתנן שגיאן ובעו] ל[י] ל[אודעא] טבתא וחכמתא וקושטא.   וקרית קודמיהון ל[כתב] מלי חנוך
1Q20 19:26       [ -- ] בכפנא די [ -- ]◌◌◌ ולא ◌◌◌ין למקם עד די ◌◌◌ מלי
1Q20 19:27       [ -- ]ל[ -- ]במאכל שגי ובמשתה[ -- ]חמרא
1Q20 19:28       [ -- ]◌◌◌[ --.   ]
1Q20 20:1       ◌◌◌[ -- ]◌◌◌
1Q20 20:2       ◌◌◌[ -- ] כמ̇ה ◌◌◌ ושפיר לה צלם אנפיהא וכמא
1Q20 20:3       [נ]ע֯י֯ם̇ ו֯כ֯מ֯א֯ רקיק לה שער ראישה כמא יאין להו֯ן לה עיניהא ומא רגג הוא לה אנפהא וכול נץ
1Q20 20:4       אנפיהא ◌◌◌ כמא יאא לה חדיה וכמא שפיר לה כול לבנהא דרעיהא מא שפירן וידיהא כמא
1Q20 20:5       כלילן וחמיד כול מחזה יד̇[י]הא כמא יאין כפיהא ומא אריכן וקטינן כול אצבעת ידיהא רגליהא
1Q20 20:6       כמא שפירן וכמא שלמא להן לה שקיהא.   וכל בתולן וכלאן די יעלן לגנון לא ישפרן מנהא.   ועל כול
1Q20 20:7       נשין שופר שפר̇ה ועליא שפרהא לעלא מן כולהן.   ועם כול שפרא דן חכמא שגיא עמהא ודלידיהא
1Q20 20:8       יאא.   וכדי שמע מלכא מלי חרקנוש ומלי תרין חברוהי די פם חד תלתהון ממללין שגי רחמה ושלח
1Q20 20:9       לעובע דברהא.   וחזהא ואתמה על כול שפרהא ונסבהא לה לאנתא.   ובעא למקטלני ואמרת שרי
1Q20 20:10       למלכא דאחי הוא כדי הוית מתגר על דילהא.   ושביקת אנה אברם בדילהא ולא קטילת.   ובכית אנה
1Q20 20:11       אברם בכי תקיף אנה ולוט בר אחי עמי בליליא כדי דבירת מני שרי באונס.   〚 〛
1Q20 20:12       בליליא דן צלית ובעית ואתחננת ואמרת באתעצבא ודמעי נחתן בריך אנתה אל עליון מרי לכול
1Q20 20:13       עלמים.   די אנתה מרה ושליט על כולא ובכול מלכי ארעא אנתה שליט למעבד בכולהון דין.   וכען
1Q20 20:14       קבלתך מרי על פרעו צען מלך מצרין די דברת אנתתי מני בתוקף.   עבד לי דין מנה ואחזי ידך רבתא
1Q20 20:15       בה ובכול ביתה.   ואל ישלט בליליא דן לטמיא אנתתי מני וי^נ^דעוך מרי די אנתה מרה לכול מלכי
1Q20 20:16       ארעא.   ובכית וחשית.   בליליא דן שלח לה אל עליון רוח מכדש למכתשה ולכול אנש ביתה רוח
1Q20 20:17       באישא והואת כתשא לה ולכול אנש ביתה.   ולא יכל למקרב בהא ואף לא ידעהא והוא עמה
1Q20 20:18       תרתין שנין.   ולסוף תרתין שנין תקפו וגברו עלוהי מכתשיא ונגדיא ועל כול אנש ביתה.   ושלח
1Q20 20:19       קרא לכול ח֯כ֯י֯מ̇[י] מצרין ולכול אשפיא עם כול אסי מצרין הן יכולון לאסי֯ו֯תה מן מכתשה דן ולאנש
1Q20 20:20       ביתה.   ול֯א֯ י֯כ֯לו֯ כ֯ו̇ל א̇ס̇י̇א֯ ואשפיא וכול חכימיא למקם לאסיותה ארי הוא רוחא כתש לכולהון
1Q20 20:21       וערקו.   〚 〛 באדין אתה עלי חרקנוש ובעא מני די אתה ואצלה על
1Q20 20:22       מלכא֯ ו֯אסמ֯וך ידי̇ עלוהי ויחה ארי ב[ח]לם ח֯ז̇[ני].   ואמר֯ לה לו֯ט לא י̇כ֯ו֯ל אברם דדי לצלי֯א על
1Q20 20:23       מלכא ושרי אנ֯ת֯ת֯ה֯ ע̇מ̇ה.   וכען אזל אמר למלכא וישלח אנתתה מנה לבעלהא ויצלה עלוהו ויחה.
1Q20 20:24       〚 〛 ו֯כ֯די שמע חרקנוש מלי לוט אזל אמר למלכא כול מכתשיא ונגדיא
1Q20 20:25       אלן די מתכתש ומתנגד מר̇י̇ מלכא בדיל שרי אנתת אברם.   י֯ת֯יבו נה לשרי לא̇ב֯רם בעלה
1Q20 20:26       ויתוך מ̇נכה מ̇כ̇ת̇ש̇א̇ דן ורוח שחלניא.   וקרא [מ]ל[כ]א לי̇ ו̇אמר לי מ̇א עבדתה לי בדיל [שר]י ותאמר
1Q20 20:27       לי די אחתי היא והיא הואת אנתתך ונסבתהא לי לאנתה.   הא אנתתך ד̇ב֯ר̇ה֯ א̇זל ועדי לך מן
1Q20 20:28       כול מדינת מצרין.   וכען צ֯לי ע֯לי̇ ו֯ע֯ל ביתי ותתגער מננה רוחא דא באיש֯ת̇א.   וצ̇לי̇ת֯ עלו֯ה֯י֯ מ֯ג֯דפא
1Q20 20:29       הו וסמכת ידי ע֯ל֯ [ראי]שה.   ואתפלי מנה מכתשא ואתגערת [מנה רוחא] ב֯אישתא וחי.   ו֯ק֯ם ו֯י֯הב
1Q20 20:30       ל̇י֯ מלכא ב[יומא] ד̇נ̇א̇ מנתנ[ן] ש̇גיא̇ן ו̇י̇מ֯א לי מלכא במומה די לא֯ ◌◌◌[ -- ]הא.   ואת̇י̇ב̇ לי
1Q20 20:31       לש̇ר̇י ויהב לה מלכא̇ [כסף וד]הב ש̇גיא ולבוש שגי די בוץ וארגואן ו[ -- ]
1Q20 20:32       קודמיהא ואף להגר.   וא[ש]למה לי ומני עמי אנוש די ינפקו֯נ̇נ̇י֯ ול◌◌◌ מן̇ מ̇צ̇רי̇ן̇.   〚 〛
1Q20 20:33       〚 〛 ואזלת אנה אברם בנכסין שגיאין לחדא ואף בכסף ודה̇ב.   וסלק̇ת מן [מצרי]ן [ולוט]
1Q20 20:34       ב̇ר אחי עמי.   ואף לוט קנה לה נכסין שגיאין ונסב לה אנתה מן ב֯נ֯ת֯ [מצרין] ו̇ה̇ו̇י̇ת ש[רא עמה].
1Q20 21:1       [ב]כ̇ל אתר משריאתי עד די דבקת לבית אל לאתרא די בנית תמן בה מדבחא ובניתה תניאני
1Q20 21:2       [ו]א֯קרבת עלוהי עלואן ומנחה לאל עליון.   וקרית תמן בשם מרה עלמיא והללת לשם אלהא וברכת
1Q20 21:3       א֯להא.   ואודית תמן קודם אלהא על כול נכסיא וטבתא די יהב לי ודי עבד עמי טב ודי אתיבני
1Q20 21:4       ל̇א̇רעא דא בשלם.   〚 〛
1Q20 21:5       ב֯תר יומא דן פרש לוט מן לואתי מן עובד רעותנא.   ואזל ויתב לה בבקעת ירדנא וכול נכסוהי
1Q20 21:6       עמה.   ואף אנה אוספת לה על דילה שגי והוא רעה נכסוהי ודבק עד סודם וז֯ב֯ן לה בסודם בי
1Q20 21:7       ויתב בה ואנה הוית יתב בטורא די בית אל.   ובאש עלי די פרש לוט בר אחי מן לואתי.   〚 〛
1Q20 21:8       〚 〛 ואתחזי לי אלהא בחזוא די ליליא ואמר לי סלק לך לר֯מ֯ת֯ חצור די על שמאל
1Q20 21:9       ביתאל אתר די אנתה יתב ושקול עיניך וחזי למדנחא ולמערבא ולדרומא ו̇לצפונא.   וחזי כול
1Q20 21:10       ארעא דא די אנה יהב לך ולזרעך {{ב}}<<ל>>כול עלמים.   וסלקת למחרתי כן לרמת חצור וחזית ארעא מן
1Q20 21:11       רמתא דא מן נהר מצרין עד לבנן ושניר ומן ימא רבא עד חורן וכול ארע גבל̇ עד קדש וכול מדברא
1Q20 21:12       רבא די מדנח חורן ושניר עד פורת.   ואמר לי לזרעך אנתן כול ארעא דא וירתונה לכול עלמים.
1Q20 21:13       ואשגה זרעך כעפר ארעא ד̇י לא ישכח כול בר אנוש לממניה ואף זרעך לא יתמנה.   קום הלך ואזל
1Q20 21:14       וחזי כמן ארכהא וכמן פתיהא.   ארי לך ולזרעך אנתננה אחריך עד כול עלמיא.   〚 〛
1Q20 21:15       ואזלת אנה אברם למסחר ולמחזה ארעא ושרית למסחר מן גי֯חון נהרא ואתית ליד ימא עד די
1Q20 21:16       דבקת לטור תורא.   וסחרת מן לי֯[ד ]י֯מא רבא דן ד̇י מלחא ואזלת לי֯ד טור תורא למדנחא לפותי ארעא
1Q20 21:17       עד די דבקת לפורת נהרא.   וסחרת ליד פורת עד די דבקת לימא שמוקא למדנחא והוית אתה לי ליד
1Q20 21:18       ימא שמוקא עד די דבקת ללשן ים סוף די נפק מן ימא שמוקא וסחרת לדרומא עד די דבקת גחון
1Q20 21:19       נהרא.   ותבת ואתית לי לביתי בשלם ואשכחת כול אנשי שלם ואזלת ויתבת באלונ̇י ממרה̇ ד֯י בחברון
1Q20 21:20       כלמדנח צפון חברון.   ובנית תמן מדבח ואסקת עלוה[י] עלא ומנחא לאל עליון.   ואכלת ואשתית תמן
1Q20 21:21       אנה וכול אנש ביתי.   ושלח֯ת קרית לממרה ולערנם ולאשכול ת^ל^תת אחיא אמוראא רחמי ואכלו כחדא
1Q20 21:22       עמי ואשתיו עמי.   〚 〛
1Q20 21:23       קדמת יומיא אלן אתה כדרלעומר מלך עילם אמרפל מלך בבל אריוך מלך כפתוך תד̇על מלך גוים די
1Q20 21:24       הוא בין נהרין.   ועבדו קרב עם ברע מלך סודם ועם ברשע מלך עומרם ועם שנאב מלך אדמא
1Q20 21:25       ועם שמיאבד מלך צבוין ועם מלך בלע.   כול אלן אזדמנו כחדא לקרב לעמקא די ס֯ד̇יא.   ו̇ת̇קף מלך
1Q20 21:26       ע̇ילם ומלכיא די עמה למלך סודם ולכול חברוהי ושויו עליהון מדא.   תרתי עשרה שנין הו̇ו̇א̇
1Q20 21:27       יהבין מדתהון למלך עילם ובשנת תלת עשרה מרדו בה.   ובשנת ארבע עשרה דבר מלך עילם לכול
1Q20 21:28       חברוהי וסלקו ארחא די מדברא.   והווא מח̇ין ובז̇י̇ן מן פורת נהרא.   ומ̇ח̇ו̇ לרפאיא די בעשת̇ר̇א̇
1Q20 21:29       ד̇קרנין ולזו^מ^זמיא די בעמן ולאימי̇א̇ ד̇[י ב]ש֯ו֯ה הקריות ולחוריא די בטורי גבל עד דבקו לאיל
1Q20 21:30       פרן די במדברה.   ותבו ומחו לע֯י֯ן֯ ד֯י֯נ֯א [ולאנוש] די בחצצן תמר.   〚 〛
1Q20 21:31       ו֯נפק מלך סודם לעורעה֯ו֯ן ומלך̇ [עומרם -- ומ]לך אדמא ומלך צ̇ב̇ו̇א̇י̇ן ומלך בלע̇.   ו֯[ע]ב֯ד֯[ו] קרבא
1Q20 21:32       בעמק̇א̇ ד̇[י סדיא] לקובלי כ̇דרל[עומר מלך עילם ומלכיא] די עמה.   ו̇אתבר מלך סודום וערק ומלך עומר̇י֯ם֯
1Q20 21:33       נפל ב֯ע֯גיאין [די חימרא -- ]◌◌◌.   ו̇ב̇ז̇ מ̇ל̇ך עיל̇ם כול נכסיא די סו̇ד̇ם̇ ודי̇
1Q20 21:34       [עו]מ̇ר̇[ם ]◌◌◌[ -- ]◌◌◌.   ו̇ש̇ב̇ו לוט ב̇ר אחוי
1Q20 22:1       די אברם די הוא יתב בסודם כחד̇א עמהון וכול נכסוהי.   ואתה חד מן רעה
1Q20 22:2       ענה די יהב אברם ללוט די פלט מ̇ן שביא על אברם ואברם באדין הוא
1Q20 22:3       יתב בחברון.   וחויה די שבי לוט בר אחוהי וכול נכסוהי ולא קטיל ודי
1Q20 22:4       נגדו מלכיא ארחא חלתא רבתא למדיתון ושבין ובזין ומחין וקטלין ואזלין
1Q20 22:5       למדינת דרמשק.   ובכא אברם על לוט בר אחוהי ואתחלם אברם וקם
1Q20 22:6       ובחר מן עבדוהי גברין בחירין לקרב תלת מאא ותמניאת עשר.   וער̇נם
1Q20 22:7       ואשכול וממרה נגדו עמה והוא רדף בתרהון עד דבק לדן ואשכח אנון
1Q20 22:8       שרין בבקעת דן.   ורמה עליהון בליליא מן ארבע רוחיהון והווא קטל
1Q20 22:9       בהון בליליא ותבר אנון והוא רדף להון וכולהון הווא ערקין מן קודמוהי
1Q20 22:10       עד דבקו לחלבון די̇ שימא על שמאל דרמשק.   ואצל מנהון כול די שבוא
1Q20 22:11       וכול די בזו וכול טבתהון.   ואף ללו̇ט בר אחוהי פצא וכול נכסוהי וכ֯ו֯ל
1Q20 22:12       שביתא די שבאו אתיב.   ושמע מלך סודם די אתיב אברם כול שביתא
1Q20 22:13       וכול בזתא וסלק לעורעה.   ואתה לשלם היא ירושלם ואברם שרא בעמק
1Q20 22:14       שוא והוא עמק מלכא בקעת בית כרמא.   ומלכיצדק מלכא דשלם אנפק
1Q20 22:15       מאכל ומשתה לאברם ולכול אנשא̇ די עמה.   והוא הוא כהן לאל עליון.   וברך
1Q20 22:16       ל[א]ברם ואמר בריך אברם לאל עליון מרה שמיא וארעא ובריך אל עליון
1Q20 22:17       די̇ סגר שנ֯א֯יך בידך.   ויהב לה מעשר מן כול ^נ^כסיא די מלך עילם וחברוהי.
1Q20 22:18       〚 〛 באדין קרב מלכא די סודם ואמר לאברם מרי אברם
1Q20 22:19       הב לי נפשא די א^י^תי לי די שביא עמך די אצלתה מן מלך עילם ונכסיא
1Q20 22:20       כולהון שביקין לך.   〚 〛 אדין אמר אברם למלך סודם מרים אנה
1Q20 22:21       ידי יומא דן לאל עליון מרה שמיא וארעא אן מן חוט עד ערקא דמסאן
1Q20 22:22       אן אסב מן כול די איתי לך דל^מ^א תהוה אמר 〚 〛 דימן נכסי כול עתרה ד̇י̇
1Q20 22:23       א̇ברם ברא מן די אכלו כבר עולימי די עמי וברא מן חולק תלתת גבריא די
1Q20 22:24       אזלו עמי אנון שליטין בחולקהון למנתן לך.   ואתיב אברם כול נכסיא וכול
1Q20 22:25       שביתא ויהב למלך סודם.   וכול שביא די הואת עמה מן ארעה דא שבק
1Q20 22:26       ושלח כולהון.   〚 〛
1Q20 22:27       בתר פתגמיא אלן אתחזי{{ו}} אלהא לאברם בחזוא ואמר לה הא עשר שנין
1Q20 22:28       שלמא מן יום די נפקתה מן חרן תרתין עבדתה תנה ושבע במצרין וחדא
1Q20 22:29       מן די תבת מן מצרין.   וכען בקר ומני כול די איתי לך וחזי כמן כפלין שגיו מן
1Q20 22:30       כול די נפקו עמך ביום מפקך מן חרן.   וכען אל תדחל אנה עמך ואהוה לך
1Q20 22:31       סעד ותקף.   ואנה מגן עליך ואספרך לך לתקיף ברא מנך.   עתרך ונכסיך
1Q20 22:32       ישגון לחדא.   〚 〛 ואמר אברם מרי אלהא שגי לי עתר ונכסין ולמא לי
1Q20 22:33       כול א֯לן.   ואנה כדי אמות֯ ערטלי אהך די לא בנין וחד מן בני ביתי ירתנני
1Q20 22:34       אליעזר בר[ ביתי -- ]לד [י]רתני.   ואמר לה לא ירתנך דן להן די יפוק.
