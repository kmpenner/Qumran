11Q19 55:0       [1][ואבותיכה מאלוהי העמים אשר סביבותיכמה הקרובים אליכה] [2][או הרחוקים ממכה מקצי הארץ ועד קצי הארץ.   לוא תואבה] [3] [לו ולוא תשמע אליו ולוא תחוס עינכה עליו ולוא תחמול עליו] [4] [ולוא תכסה עליו.   כי הרוג תהרגנו ידכה תהיה בו בריאשונה] [5] [להמיתו ויד כול העם באחרונה.   וסקלתו באבנים וימות כי] [6] [בקש להדיחכה מעל יהוה אלוהיכה המוציאכה מארץ מצרים] [7][מבית עבדים.   וכול ישראל ישמעו ויראון ולוא יוסיפו לעשות]
11Q19 55:1       [כדבר הרע הזה] ב̇קר̇ב̇כ̇ה̇[.   〚 ?〛 ]
11Q19 55:2       אם תשמע בא̇ח̇[ת עריכה אשר א]נ̇וכי נותן לכה לש̇[בת שמה]
11Q19 55:3       לאמור יצאו אנ̇ש̇[י]ם ב֯נ̇י̇ [בלי]על מקרבכה וידיחו את כו̇ל̇ [י]ו̇ש̇ב̇י̇
11Q19 55:4       עירמה לאמור נלכה ונעבודה אלוהים אשר לוא ידעתמה
11Q19 55:5       ושאלתה ודרשתה וחקרתה היטב.   והנה אמת נכון הדבר
11Q19 55:6       נעשתה התועבה הזואת בישראל הכה תכה את כול יושבי
11Q19 55:7       העיר ההיא לפי חרב.   החרם אותה ואת כול אשר בה ואת
11Q19 55:8       כול בהמתה תכה לפי חרב.   ואת כול שללה תקבוץ אל תוך
11Q19 55:9       רחובה ושרפתה באש את העיר ואת כול שללה כליל ליהוה
11Q19 55:10       אלוהיכה והיתה לתל עולם לוא תבנה עוד.   ולוא ידבק
11Q19 55:11       בידכה מאום מן החרם למען אשוב מחרון אפי ונתתי לכה
11Q19 55:12       רחמים ורחמתיכה והרביתיכה כאשר דברתי לאבותיכה
11Q19 55:13       אם תשמע בקולי לשמור כול מצוותי אשר אנוכי מצוכה
11Q19 55:14       היום לעשות הישר והטוב לפני יהוה אלוהיכה.   〚 〛
11Q19 55:15       〚 〛 אם ימצא בקרבכה באחד שעריכה אשר
11Q19 55:16       אנוכי נותן לכה איש או אשה אשר יעשה את הרע בעיני
11Q19 55:17       לעבור בריתי והלך ועבד אלוהים אחרים והשתחוה להמה
11Q19 55:18       או לשמש או לירח או לכול צבא השמים והגידו לכה עליו
11Q19 55:19       ושמעתה את הדבר הזה ודרשתה וחקרתה היטב.   והנה
11Q19 55:20       אמת נכון הדבר נעשתה התועבה הזואת בישראל והוצאתה
11Q19 55:21       את האיש ההוא או את האשה ההיא וסקלתמה באבנים
11Q19 56:0       [1] [ומתו.   על פי שנים עדים או (על פי) שלושה עדים יומת] [2] [המת לוא יומת על פי עד אחד.   יד העדים תהיה בו] [3] [בראישונה להמיתו ויד כול העם באחרונה ובערתה הרע] [4] [מקרבכה.   〚 ? 〛 ] [5] [כי יפלא ממכה דבר למשפט בין דם לדם בין דין לדין] [6] [ובין נגע לנגע דברי ריבות בשעריכה וקמתה ועליתה] [7] [אל המקום אשר אבחר (לשכין שמי עליו).   ובאתה אל הכוהנים הלויים]
11Q19 56:1       [א]ו֯ אל ה֯[ש]ו֯[פט אשר יהיה בימים הה]מ֯ה֯ ודרש֯[ו֯ את]
11Q19 56:2       הדבר אשר עלית̇[ה לדרוש והגי]דו לכה את המשפטי̇ם̇.
11Q19 56:3       ועשיתה על פי התורה אשר יגידו לכה ועל פי הדבר
11Q19 56:4       אשר יואמרו לכה מספר התורה.   ויגידו לכה באמת
11Q19 56:5       מן המקום אשר אבחר לשכין שמי עליו ושמרתה לעשות
11Q19 56:6       ככול אשר יורוכה ועל פי המשפט אשר יואמרו לכה
11Q19 56:7       תעשה לוא תסור מן התורה אשר יגידו לכה ימין
11Q19 56:8       ושמאול.   והאיש אשר לוא ישמע ויעש בזדון לבלתי
11Q19 56:9       שמוע אל הכוהן העומד שמה לשרת לפני או אל
11Q19 56:10       השופט יומת האיש ההוא ובערתה הרע מישראל.   וכול
11Q19 56:11       העם ישמעו ויראו ולוא יזידו עוד בישראל.   〚 〛
11Q19 56:12       כי תבוא אל הארץ אשר אנוכי נותן לכה וירשתה וישבתה
11Q19 56:13       בה ואמרתה אשים^ה^ עלי מלך ככול הגואים אשר סביבותי
11Q19 56:14       שם תשים עליכה מלך ^אשר אבחר בו^.   מקרב אחיכה תשים עליך מלך.
11Q19 56:15       לוא תתן עליכה איש נוכרי אשר לוא אחיכה הוא.   רק לוא
11Q19 56:16       ירבה לו סוס ולוא ישיב את העם מצרים למלחמה למען
11Q19 56:17       הרבות לו סוס וכסף וזהב.   〚 〛 ואנוכי אמרתי לכה לוא
11Q19 56:18       תוסיף לשוב בדרך הזואת עוד.   ולוא ירבה לו נשים ולוא
11Q19 56:19       יסירו לבבו מאחרי.   וכסף וזהב לוא ירבה לוא מואדה.
11Q19 56:20       〚 〛 והיה בשבתו על כסא ממלכתו וכתבו
11Q19 56:21       לו את התורה הזואת על ספר מלפני הכוהנים.   〚 〛
11Q19 57:0       [1] [והיתה עמו וקרא בו כול ימי הייו למען] [2] [ילמד ליראה אותי לשמור כול דברי התורה הזואת] [3] [ואת החוקים האלה לעשותמה לבלתי רום לבבו] [4] [מאחיו ולבלתי סור מן המצוה ימין ושמאול] [5] [למען יאריך ימים על ממלכתו הוא ובניו בקרב] [6] [ישראל.   -- ] [7] [ -- ]
11Q19 57:1       ו̇זואת התור̇ה̇ [אשר יכתבו לו מלפני ]ה̇כ̇והנ֯ים
11Q19 57:2       ביום אשר ימליכו או̇[תו יפ]ק̇ו֯[דו א]ת̇ בני ישראל מבן
11Q19 57:3       עשרים שנה ועד בן ששים שנה לדגליהמה ופקד
11Q19 57:4       בראשיהמה שרי אלפים ושרי מאיות ושרי חמשים
11Q19 57:5       ושרי ע^ו^שרות בכול עריהמה.   וברר לו מהמה אלף אלף
11Q19 57:6       מן המטה להיות עמו שנים עשר אלף איש מלחמה
11Q19 57:7       אשר לוא יעוזבוהו לבדו ויתפש ביד הגואים.   וכול
11Q19 57:8       הברורים אשר יבור יהיו אנשי אמת יראי אלוהים
11Q19 57:9       שונאי בצע וגבורי חיל למלחמה.   והיו עמו תמיד
11Q19 57:10       יומם ולילה אשר יהיו שומרים אותו מכול דבר חט
11Q19 57:11       ומן גוי נכר אשר לוא יתפש בידמה.   ושנים עשר
11Q19 57:12       נשיי עמו עמו ומן הכוהנים שנים עשר ומן הלויים
11Q19 57:13       שנים עשר אשר יהיו יושבים עמו יחד למשפט
11Q19 57:14       ולתורה ולוא ירום לבבו מהמה ולוא יעשה כול דבר
11Q19 57:15       לכול עצה חוץ מהמה.   〚 〛 ואשה לוא ישא מכול
11Q19 57:16       בנות הגויים.   כי אם מבית אביהו יקח לו אשה
11Q19 57:17       ממשפחת אביהו.   ולוא יקח עליה אשה אחרת כי
11Q19 57:18       היאה לבדה תהיה עמו כול ימי חייה.   ואם מתה ונשא
11Q19 57:19       לו אחרת מבית אביהו ממשפחתו.   ולוא יטה משפט
11Q19 57:20       ולוא יקח שוחד להטות משפט צדק.   ולוא יחמוד
11Q19 57:21       שדה וכרם וכול הון ובית וכול חמוד בישראל וגזל.
11Q19 58:1       [ -- ]פ֯ט֯ א̇[ -- ]
11Q19 58:2       [המה ?]א̇נשיהמה.   〚 〛
11Q19 58:3       והיה כי ישמע ^המלך^ על כול גוי ועם מבקש לגזול מכול אשר יש
11Q19 58:4       לישראל ושלח על שרי האלפים ועל שרי המ^י^אות הנתונים בערי
11Q19 58:5       ישראל.   ושלחו עמו מעשר העם {{ה̇ע̇ם̇}} לצאת עמו למלחמה על
11Q19 58:6       אויביהם ויצאו עמו.   ואם עם רב בא לארץ ישראל ושלחו
11Q19 58:7       עמו חמישית אנשי המלחמה.   ואם מלך ורכב וסוס ועם רב
11Q19 58:8       ושלחו עמו שלישית אנשי המלחמה ושתי הידות יהיו שומרים
11Q19 58:9       את עריהמה ואת גבולמה אשר לוא יבוא גדוד אל תוך ארצמה.
11Q19 58:10       וכי אם תחזק המלחמה עליו ושלחו לו מחצית העם את אנשי
11Q19 58:11       הצבא ומחצית העם לוא יכרתו מעריהמה.   〚 〛 והיה אם נצחו
11Q19 58:12       את אויביהמה ושברום והכום לפי {{ל}}חרב ונשא את שללמה ונתנו
11Q19 58:13       ממנו למלך מעשרו ולכוהנים אחד מאלף וללויים אחד מן המאה
11Q19 58:14       מן הכול וחצו מחצית השאר בין תופשי המלחמה לאחיהמה
11Q19 58:15       אשר הניחו בעריהמה.   〚 〛 ו{{ע}}^א^ם יצא למלחמה על
11Q19 58:16       אויביו ויצא עמו חמישית העם אנשי המלחמה כול גבורי
11Q19 58:17       החיל ונשמרו מכול דבר טמאה ומכול עריות ומכול עוון ואשמה.
11Q19 58:18       ולוא יצא עד יבוא לפני הכוהן הגדול ושאל לו במשפט האורים
11Q19 58:19       והתומים.   על פיהו יצא ועל פיהו יבוא הוא וכול בני ישראל אשר
11Q19 58:20       אתו.   לוא יצא מעצת לבו עד אשר ישאל במשפט האורים
11Q19 58:21       והתומים.   והצליח בכול דרכיו אשר יצא על פי המשפט אשר.
11Q19 59:1       [ -- ]מ̇◌◌[ -- ]
11Q19 59:2       ו̇י̇ב̇ז֯ר̇ום בארצות רבות̇ והי̇ו̇ ש֯מ̇[ה] ל̇משל ולשנניה ובעול כבד̇
11Q19 59:3       ובחסור כול.   ועבדו שמה אלוהים מעשי ידי אדם עץ ואבן כסף
11Q19 59:4       וזהב.   ובכול זה יהיו עריהמה לשומה ולשרקה ולחורבה והיו
11Q19 59:5       אויביהמה שוממים במה.   והמה בארצות אויביהמה מתאנחים
11Q19 59:6       ומזעיקים מפני עול כבד.   וקראו ולוא אשמע וזעקו ולוא אענה
11Q19 59:7       אותמה מפני רוע מעלליהמה.   ואסתיר פני מהמה והיו לאוכלה
11Q19 59:8       ולבז ולמשוסה ואין מושיע מפני רעתמה אשר הפרו בריתי
11Q19 59:9       ואת תורתי געלה נפשמה עד יאשמו כול אשמה.   אחר ישובו
11Q19 59:10       אלי בכול לבבםה ובכול נפשמה ככול דברי התורה הזואת.
11Q19 59:11       והושעתים מיד אויביהמה ופדיתים מכף שונאיהמה והביאותים
11Q19 59:12       לארץ אבותיהמה ופדיתים והרביתים וששתי עליהמה
11Q19 59:13       והייתי להמה לאלוהים והמה יהיו לי לעם.   〚 〛 והמלך אשר
11Q19 59:14       זנה לבו ועינו ממצו^ו^תי לוא ימצא לו איש יושב על כסא
11Q19 59:15       אבותיו כול הימים.   כי לעולם אכרית זרעו ממשול עוד על ישראל.
11Q19 59:16       〚 〛 ואם בחוקותי ילך ואת מצוותי ישמור ויעש
11Q19 59:17       הישר והטוב לפני לוא יכרת לו איש יושב מבניו על כסא מלכות
11Q19 59:18       ישראל לעולם.   והיתי עמו והושעתיהו מיד שונאיו ומיד
11Q19 59:19       מבקשי נפשו לשאתה.   ונתתי את כול אויביו לפניו ומשל בהמה
11Q19 59:20       כרצונו והמה לוא ימשולו בו.   ונתתיה למעלה ולוא למטה לראוש
11Q19 59:21       ולוא לזנב.   ויארך ימים רבים על מלכותו הוא ובניו אחריו.